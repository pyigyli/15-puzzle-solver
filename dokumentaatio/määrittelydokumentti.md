# Määrittelydokumentti

Valitsin ratkaistavaksi ongelmaksi 15-pelin ratkaisemisen. Peli vaikutti sopivan haastavalta, vaikka aluksi mielenkiintoni oli Q-oppimista käyttävässä ratkaisutavassa. Tämä osoittautui kuitenkin haastavammaksi, koska pelin tilavaativuus olisi Q-oppimisessa liian suuri. Mielenkiintoni oli yhä korkealla kun käännyin googlen puoleen ja löysin muutamia mahdollisia ratkaisualgoritmeja pelin ratkaisemiseksi.

Tavoitteena on ainakin kehittää toimiva Iterative Deepening Depth-First Search -algoritmi, joka on ilmeisesti löytämistäni eri vaihtoehdoista nopein. Sen aikavaatimus on O(b^d^), jossa b on haarautumiskerroin ja d maalitilan etäisyys. 15-pelissä haarautumiskerroin on keskimäärin 3 ja maalitilan etäisyys vaihtelee 0 ja 80 siirron välillä. Tällöin aikavaatimus on välillä 0-3^80^. En ole vielä tutkinut aihetta tarkemmin, mutta tämän algoritmin käyttö näyttää ensisilmäyksellä lupaavalta. IDDFS-algoritmin tilavaativuus on O(d), jossa d on maalitilan etäisyys. Mikäli olen hyvin nopea, saatan käyttää myös muita algoritmeja ja suorittaa vertailua näiden välillä.

Ajattelin luoda yksinkertaisen graafisen käyttöliittymän ja visualisoida algoritmin toiminnat. Tietorakenteena käytän todennäköisesti hakupuuta tai ainakin jotain samantyylistä rakennetta. Syötteenä ohjelma saa pelin alkutilan, josta aloittaen se pystyy seulomaan eri ratkaisumahdollisuuksia.

Iterative Deepening Depth-First Search -algoritmin lähteenä käytän ensisijaisesti wikipedian pseudokoodia algoritmista ja tietorakenteet ja algoritmit kurssin viikottaisten tehtävien ratkaisujni. Tarvittaessa haen tietoa muualta netistä.