# Viikkoraportti 1
---
Aloitusluennon jälkeen yritin keksiä sopivaa aihetta, joka sisältäisi Q-oppimista moniagenttijärjestelmässä, mutta mielenkiinto 15-pelin ratkaisijaa kohtaan oli liian suuri. Loin repon, java-maven projektin ja haluan todella kovasti luoda simppelin sovelluksen, josta voi visuaalisesti seurata algoritmin toimintaa. Itse algoritmista en ole vielä varma. Haluaisin kovasti käyttää Q-oppimista, koska tällä hetkellä kirjoittamani kandityö liittyy aiheeseen vahvasti ja palauteoppiminen on lähellä sydäntä. Peli voi kuitenkin olla hyvin monessa eri tilassa, joten en tiedä onko kaikkien 16 palan eri permutaatioiden laskenta mahdollista. Jos tämä ei ole mahdollista, on kuitenkin myös mielenkiintoista lähtä kehittämään täysin omaa algoritmiani. Nopean googlettamisen jälkeen löysin kuitenkin muutaman eri algoritmin, jota voi soveltaa tämän algoritmin ratkaisemiseen. Tämä on samanaikaisesti lohduttavaa ja harmillista, koska halusin todella ratkaista itse tämän ongelman, enkä vain implementoida valmista algoritmia. Valmiiden algoritmien käyttö kuitenkin helpottaa määrittelydokumentin luontia. Jos aikaa jää, saatan kokeilla oman algoritmin luontia ihan vain huvin vuoksi. Näillä tiedoilla voin aloittaa projektin huoletta. Kulutin aika paljon aikaa eri algoritmien lukemiseen samalla kuin loin määrittelydokumenttia.

Käytetty aika keskiviikkona: 2,5 tuntia

---
Loin alustavan sovelluspohjan projektilleni, joka sisältää pari nappia ja visuaalisen esityksen pelilaudasta. Joudun kuitenkin refaktoroimaan canvas-elementin toteutusta luomalla pelilaudan paloille oman luokan. Tämä tekee niiden liikuttamisesta helpompaa. Sovelluspohjan luominen oli nopeaa ja helppoa, koska pystyin kopioimaan javaFX-elementtejä edellisestä java-sovelluksestani.

Käytetty aika torstaina: 1 tunti

---
Perjantaina laitoin linkit readme-sivulle ja edistin sovellusta jonkin verran lisää.

Käytetty aika perjantaina: 1 tunti

---
Käytetty aika yhteensä viikon aikana: 4,5
-